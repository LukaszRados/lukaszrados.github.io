---
title: 'Jesień i zima w polskich górach'
published_at: '2021-01-24'
intro: 'Po zakończeniu rocznego rejsu na pokładzie s/y Moonshine wróciłem na kilka miesięcy do Polski. Ostatni raz tak długi czas w domu spędziłem ponad cztery lata wcześniej - zanim przeprowadziłem się do Holandii. Po czterech latach tęskniłem nie tylko za rodziną i przyjaciółmi, ale także za polskimi górami.'
category: 'photography'
---

Przeprowadzając się do Holandii wiedziałem, że jest to kraj słynący z wielu pięknych miejsc: stare miasta takie jak Amsterdam, Lejda czy Haarlem, skanseny pełne wiatraków, niekończące się piaszczyste plaże nad Morzem Północnym. Wiedziałem jednak także, że na pewno nie znajdę tam gór i bardzo mi ich brakowało. Przy każdej okazji zamęczałem znajomych opowieściami o tym, jak płaska jest Holandia.

Wracając do Polski postanowiłem więc spędzić trochę czasu w górach. Chociaż na wszystkie wyjścia zabierałem aparat do plecaka, nie zawsze zdarzało mi się go wyjąć w plenerze. Powodem była kapryśna jesienna i zimowa pogoda - w polskich górach częstym zjawiskiem są mgły, deszcz i szara pogoda. Kiedy jednak wyjdzie słońce, ciężko nie zachwycić się pięknem Tatr, Pienin, Beskidów czy Karkonoszy. Zapraszam do obejrzenia kilku bardziej - i mniej - udanych zdjęć.

<photo-lazy src="https://res.cloudinary.com/lukaszrados/image/upload/v1620583197/stories/mountains-of-poland/w-polskich-gorach-1_ha62gq.jpg" padding-bottom="70"></photo-lazy>

*▲ Widok ze szczytu Trzech Koron w Pieninach.*

<photo-lazy src="https://res.cloudinary.com/lukaszrados/image/upload/v1620583197/stories/mountains-of-poland/w-polskich-gorach-2_cfzz68.jpg" padding-bottom="133"></photo-lazy>

*▲ Łabędzie o wschodzie słońca. Brzeszcze, Małopolska.*

<photo-lazy src="https://res.cloudinary.com/lukaszrados/image/upload/v1620583197/stories/mountains-of-poland/w-polskich-gorach-3_cvcki1.jpg" padding-bottom="75"></photo-lazy>

*▲ Stawy na Nazieleńcach z lotu ptaka.*

<photo-lazy src="https://res.cloudinary.com/lukaszrados/image/upload/v1620583197/stories/mountains-of-poland/w-polskich-gorach-4_dtfnsw.jpg" padding-bottom="126"></photo-lazy>

*▲ Wodospad Siklawa (w Tatrach Zachodnich) w świetle pełni księżyca.*

<photo-lazy src="https://res.cloudinary.com/lukaszrados/image/upload/v1620583197/stories/mountains-of-poland/w-polskich-gorach-5_nvzbur.jpg" padding-bottom="66.6"></photo-lazy>

*▲ Wschód słońca z Wołowcu: widok na grań Rohaczy.*

<photo-lazy src="https://res.cloudinary.com/lukaszrados/image/upload/v1620583197/stories/mountains-of-poland/w-polskich-gorach-6_akvtbv.jpg" padding-bottom="66.6"></photo-lazy>

*▲ Morze mgieł przykrywające słowackie Tatry.*

<photo-lazy src="https://res.cloudinary.com/lukaszrados/image/upload/v1620583197/stories/mountains-of-poland/w-polskich-gorach-7_s4xiyw.jpg" padding-bottom="66.6"></photo-lazy>

*▲ Wschód słońca na Wołowcu: widok na Tatry Zachodnie.*

<photo-lazy src="https://res.cloudinary.com/lukaszrados/image/upload/v1620583197/stories/mountains-of-poland/w-polskich-gorach-8_lt0dvu.jpg" padding-bottom="66.6"></photo-lazy>

*▲ Widok na Tatry ze szczytu Sokolicy w Pieninach.*

<photo-lazy src="https://res.cloudinary.com/lukaszrados/image/upload/v1620583197/stories/mountains-of-poland/w-polskich-gorach-9_nfamlq.jpg" padding-bottom="100"></photo-lazy>

*▲ Jedno z najczęściej fotografowanych miejsc w polskich górach: sosna na szczycie Sokolicy w Pieninach. *

<photo-lazy src="https://res.cloudinary.com/lukaszrados/image/upload/v1620583198/stories/mountains-of-poland/w-polskich-gorach-10_due1kf.jpg" padding-bottom="66.6"></photo-lazy>

*▲ Inne ujęcie na słynną sosnę na Sokolicy, z Tatrami w tle i doliną Dunajca w dole.*

<photo-lazy src="https://res.cloudinary.com/lukaszrados/image/upload/v1620583198/stories/mountains-of-poland/w-polskich-gorach-11_lfhdvo.jpg" padding-bottom="66.6"></photo-lazy>

*▲ Jedne z trudniejszych warunków tej jesieni: wiatr w porywach do 100km/h na szczycie Babiej Góry.*

<photo-lazy src="https://res.cloudinary.com/lukaszrados/image/upload/v1620583198/stories/mountains-of-poland/w-polskich-gorach-12_nrci5r.jpg" padding-bottom="125"></photo-lazy>

*▲ Rzeka Soła i Beskidy w tle. Pionowa panorama wykonana dronem.*

<photo-lazy src="https://res.cloudinary.com/lukaszrados/image/upload/v1620583198/stories/mountains-of-poland/w-polskich-gorach-13_caffnb.jpg" padding-bottom="66.6"></photo-lazy>

*▲ Wędrówka w Pieninach: na styku jesieni i zimy. W tym roku śnieg pojawił się w polskich górach wyjątkowo późno.*

<photo-lazy src="https://res.cloudinary.com/lukaszrados/image/upload/v1620583198/stories/mountains-of-poland/w-polskich-gorach-14_nlwrse.jpg" padding-bottom="133"></photo-lazy>

*▲ W drodze na Turbacz z najlepszym przewodnikiem na świecie.*

<photo-lazy src="https://res.cloudinary.com/lukaszrados/image/upload/v1620583198/stories/mountains-of-poland/w-polskich-gorach-15_bgsrbu.jpg" padding-bottom="66.66"></photo-lazy>

*▲ Zima w Karkonoszach: piękne lodowe drzewa w drodze na Śnieżkę.*

<photo-lazy src="https://res.cloudinary.com/lukaszrados/image/upload/v1620583198/stories/mountains-of-poland/w-polskich-gorach-16_ajyq7u.jpg" padding-bottom="134.5"></photo-lazy>

*▲ Widok ze Śnieżki na schronisko Dom Śląski.*

<photo-lazy src="https://res.cloudinary.com/lukaszrados/image/upload/v1620583199/stories/mountains-of-poland/w-polskich-gorach-17_bvunmy.jpg" padding-bottom="66.66"></photo-lazy>

*▲ Warunki na Śnieżce w Karkonoszach: kilka minut dzieli słoneczną pogodę od gęstej mgły.*

<photo-lazy src="https://res.cloudinary.com/lukaszrados/image/upload/v1620583198/stories/mountains-of-poland/w-polskich-gorach-18_clwbx1.jpg" padding-bottom="150"></photo-lazy>

*▲ Metr śniegu i wiejący wiatr tworzą piękne rzeźby lodowe w Karkonoszach.*

<photo-lazy src="https://res.cloudinary.com/lukaszrados/image/upload/v1620583199/stories/mountains-of-poland/w-polskich-gorach-19_omepn9.jpg" padding-bottom="62.5"></photo-lazy>

*▲ Widok na Tatry i Gorce ze szlaku na Turbacz.*

<photo-lazy src="https://res.cloudinary.com/lukaszrados/image/upload/v1620583199/stories/mountains-of-poland/w-polskich-gorach-20_c8njp0.jpg" padding-bottom="66.6"></photo-lazy>

*▲ Zachód słońca na szlaku w Gorcach.*

<photo-lazy src="https://res.cloudinary.com/lukaszrados/image/upload/v1620583199/stories/mountains-of-poland/w-polskich-gorach-21_ks4rw5.jpg" padding-bottom="150"></photo-lazy>

*▲ Zachód słońca w Gorcach.*

<photo-lazy src="https://res.cloudinary.com/lukaszrados/image/upload/v1620583199/stories/mountains-of-poland/w-polskich-gorach-22_fgub7y.jpg" padding-bottom="66.6"></photo-lazy>

*▲ Schronisko górskie pod Turbaczem po zachodzie słońca.*

W trakcie trzech miesięcy spędzonych w Polsce udało mi się wyskoczyć w góry łącznie 11 razy i przejść 160 km. Część z tych wypadów to szybkie wejścia na wschód lub zachód słońca, a część to całodzienne wędrówki. Ze sporej części nie przywiozłem żadnego zdjęcia, w trakcie innych trudno było oderwać oko od wizjera. Przede wszystkim była to jednak okazja do wyrwania się z zamkniętego miasta. 

Więcej zdjęć polskich gór możesz znaleźć w mojej galerii - <nuxt-link to="/photography/poland-mountains">Polska - Góry</nuxt-link>.
