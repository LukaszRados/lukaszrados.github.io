---
title: 'Weekendowy wyjazd rowerowy na Minorkę'
published_at: '2023-05-29'
intro: Nasz prom z Barcelony odpływa w środę wieczorem. Po zostawieniu rowerów, próbujemy wygodnie się ułożyć w fotelach i złapać trochę snu. Przed nami cztery dni na Minorce. Według prognozy pogody będą one bardzo wietrzne, pochmurne i deszczowe. 
category: 'photography'
background: v1620583043/stories/hitchhiking-in-iceland/45_k5ykj1.jpg
---

To nasza druga wizyta na Minorce. Mieliśmy okazję odwiedzić tę wyspę w trakcie roku spędzonego na Moonshine. Była to krótka, zaledwie kilkugodzinna wizyta, i pozostawiła niedosyt.

Planowanie trasy rozpocząłem od szukania informacji w internecie, przeglądania Komoot i Google Maps. Spodziewałem się, że znajdę mnóstwo informacji o dostępnych trasach drogowych / gravelowych. Na leżącą nieopodal Majorkę przyjeżdżają kolarze szosowi z całej Europy; jest to jedno z najpopularniejszych miejsc na rowerowej mapie świata. Tym bardziej zdziwił mnie brak szerszych opisów Minorki (nie licząc opisów popularnej trasy MTB dookoła wyspy). 

Po krótkich poszukiwaniach zacząłem rozumieć. Skrajne punkty Minorki: Mahón na wschodzie i Ciutadella na zachodzie połączone są główną drogą (Me-1). Pozostałe drogi w większości zaczynają się na Me-1 lub w jednym z dwóch największych miast i kończą na wybrzeżu. Przejazd z jednego nadmorskiego miasteczka do innego oznacza zazwyczaj dojazd do Me-1 i zjazd na kolejną lokalną drogę. Przy odrobinie wysiłku, kilku godzinach w Komoot i korzystając z posiadania szerszych opon, udało się wyznaczyć ciekawe trasy na każdy dzień.   

## Dzień 1

Nasz prom dopływa do Mahón po 10. Zostawiamy sakwy w hotelu i ruszamy w trasę. Przed nami 85 kilometrów jazdy i 800 metrów w górę po północnej części wyspy. Już pierwsze kilometry potwierdzają prognozę pogody: jest bardzo wietrznie, w porywach do 50 km/h. Poza Mahón zobaczymy Cabo de Cavalleria, plażę Binimella i miasteczko Es Macaret. Z bliska obejrzymy El Toro, najwyższy punkt wyspy. Wyjazd na wierzchołek zostawimy sobie na następny raz. 

[Trasa na Komoot](https://www.komoot.com/tour/1123910116?share_token=a2n8RQQtJrVAmEAoDtphDhVwlcmaIgWIT0WhP25fGGClbXlwt8&ref=wtd)

Zdjęcia

## Dzień 2

Spanie na promie, przejechane poprzedniego dnia kilometry i porywisty wiatr zmuszają nas do zmiany planów. Postanawiamy odpocząć i zwiedzić Mahón. Niczego nie żałujemy, zdecydowanie warto poświęcić dzień na spacer po mieście.

Zdjęcia

## Dzień 3

Wypoczęci, pełni lokalnego jedzenia i nieco zaniepokojeni prognozą pogody (i czarnymi chmurami) ruszamy w trasę na zachód wyspy. Dzisiaj czeka nas 60 km i 550 metrów w górę. Naszym celem jest Ciutadella, gdzie spędzimy następne dwie noce. Trasa zaplanowana jest z myślą o unikaniu Me-1 przez jak najdłuższy czas. Po drodze odwiedzamy Alaior, Es Migjorn Gran (pozytywne zaskoczenie!), Ferreries i w końcu Ciutadellę. 

[Trasa na Komoot](https://www.komoot.com/tour/1127030023?share_token=adWQjtEITne0Qoz72wIGndmOJu4yjCHsQGDBfKl8Vjsqq7iiDn&ref=wtd)

## Dzień 4

Ostatni dzień na Minorce i ostatnia trasa. Dzisiaj jedziemy do Cala Macarella, która została nam polecona jako jedna z najpiękniejszych plaż na Minorce. 45 km i 400 metrów podjazdów, jednak wiatr nie odpuszcza do samego końca.

[Trasa na Komoot](https://www.komoot.com/tour/1129241242?share_token=aYU7ZZHXiqOEWA9VtNsj9znnzpIXQkR0SlxzyXSOFw7wpziBQZ&ref=wtd)

Zdjęcia

